---
title: Index
---
{{< articleimage
    url="images/Titel.jpg" 
    title="ESRG Knights of the Kitchen Table"
   subtitle="De Bord- en Rollenspellen vereniging van Eindhoven"  
     >}}

{{< headerimage
    url="images/Wie_zijn_wij.jpg"
    title="Wie zijn wij"
    id="who-are-we" 
     >}}
    
Eindhovens Studenten Rollenspel Genootschap Knights of the Kitchen Table, vaak afgekort tot Knights, is de studenten bord- en rollenspelvereniging van Eindhoven. Houd jij van een goed bordspel, of laat jij liever je fantasie te loop tijdens een rollenspel? Dan moet jij ons niet missen.

Elke week worden er vele bordspellen gespeeld. Van bekende spellen zoals Kolonisten van Catan, en Ticket to Ride tot minder bekende spellen als Race for the Galaxy, Book of Madness, Kingsburg, Terraforming Mars en meer dan 250 andere.
Tevens hebben wij meerdere doorloppende rollenspelcampaigns en is er elke 1e woensdag van de maand een one-shot roleplay avond.

Dit alles vind plaats vanuit onze eigen verenigingsruimte, te vinden in Luna op de TU/e campus. In deze ruimte zijn zowel 's middags als 's avonds vaak leden te vinden die even ontspannen via een bord- of rollenspel, gamen, een goed gesprek, of gewoon lekker bankhangen.

### Verenigingsavonden

Dinsdag en woensdag zijn onze verenigingsavonden. Op deze avonden vanaf 19:30 organiseert de vereniging algemene activiteiten voor alle leden. Elke dinsdagavond is bordspelavond, waar de bordspelliefhebbers van de vereniging bijeen komen om een verscheidenheid aan bordspellen te spelen.
De woensdagavond wisselt afhankelijk van de dag van de maand. In de regel is elke eerste woensdag van de maand een open rollenspel avond. Op deze avond worden one-shot rollenspellen gespeeld; aan het begin van de avond krijgen spelers een probleem of een premise welke ze op dienen te lossen. Onder leiding van een story teller, welke de gebeurtenissen beschrijft, proberen spelers het probleem op te lossen of op z'n minst escalatie te voorkomen. Tegen het eind van de avond bereikt het verhaal zijn conclusie.
De 4e woensdag van de maand is onze Tea@ waar onze meest ervaren story tellers advies over onderwerpen van storytelling (zoals sfeer, monsters, karakter creatie) geven aan overige ST's. De overige woensdagavonden hebben een wisselende aard welke via onze interne kalender word gedeeld aan de vereniging. Dit varieert van een thema-avond, kerstdiner, lasergamen, eetestafette en meer.

Wil je de sfeer proeven? Kom dan vooral een keer op onze bord- of rollenspelavond langs!
